---
breadcrumb:
  - label: Accesso dei cittadini ai servizi con identità digitale SPID/CIE/CNS eIDAS
    link: ""
---

# Accesso dei cittadini ai servizi con identità digitale eIDAS

L'Agenzia, nell'espletamento delle funzioni di vigilanza, verifica, controllo e
monitoraggio del rispetto delle disposizioni del d.lgs. 7 marzo 2005, n. 82 è
tenuta a vigilare sulla corretta applicazione ed attuazione delle norme in
materia di innovazione tecnologica e digitalizzazione della pubblica
amministrazione in conformità a quanto previsto dall'art. 18 bis del CAD. La
Commissione Europea ha aperto nei confronti dell'Italia una proceduta di
infrazione (nr. 2018/2374), per assicurare la piena conformità alle disposizioni
delle direttive 2005/36/CE e 2006/123/CE, relativa tra le altre all'accesso
digitale dei servizi da parte dei cittadini europei. Ai sensi dell'art. 64 del
d. lgs. 7 marzo 2005, n. 82 e successive modifiche in particolare dal 1 ottobre
2021, le Amministrazioni hanno l'obbligo di garantire l'accesso ai servizi per
il cittadino attraverso il sistema SPID - CIE - CNS e si ricorda che il Decreto
Legge n. 76/20020 "Semplificazione e innovazione digitale" ha previsto l'accesso
ai servizi in rete delle Amministrazioni pubbliche esclusivamente tramite SPID e
CIE. Per i cittadini UE lo strumento utilizzabile è l'identità digitale gestita
dal nodo eIDAS per il quale le Amministrazioni devono effettuare
l'implementazione al fine di consentire l'accesso ai propri servizi digitali da
parte dei cittadini europei che non posseggono SPID, garantendo, in questo modo,
l'esercizio dei diritti dei cittadini europei in misura paritaria con i
cittadini italiani.

**Si invitano le Amministrazioni interessate a compilare il questionario entro il
30 settembre.**

## Modulo per la compilazione del questionario

Per poter procedere alla compilazione del questionario relativo all'accesso dei
cittadini ai servizi con identità digitale eIDAS utilizzare il modulo:

[Questionario sull'accesso dei cittadini ai servizi con identità digitale eIDAS](/form/accesso-identita-digitale)



