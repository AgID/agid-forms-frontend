---
breadcrumb:
  - label: Informativa sul trattamento dei dati personali
    link: ""
---

# Informativa sul trattamento dei dati personali

<h2 class="h5">
  relativa alle segnalazioni inoltrate all’Ufficio del Difensore civico per il digitale ai sensi degli artt. 13-14 del Regolamento (UE) 2016/679
</h2>

### Titolare del trattamento dei dati
AgID – Agenzia per l’Italia Digitale
Indirizzo: Via Liszt 21 - 00144 Roma
Indirizzo PEC: protocollo@pec.agid.gov.it

### Contatti del responsabile della protezione dei dati
Indirizzo: Via Liszt 21 - 00144 Roma, presso AgID
Indirizzo e-mail: responsabileprotezionedati@agid.gov.it

### Autorità di controllo
Garante per la protezione dei dati personali
Sito web: https://www.garanteprivacy.it

### Categorie e fonti dei dati personali e relativa finalità del trattamento
Dati ottenuti durante la navigazione del sito: i sistemi informatici e le procedure software preposte al funzionamento del sito acquisiscono, nel corso del loro normale esercizio, alcuni dati personali la cui trasmissione è implicita nell'uso dei protocolli di comunicazione di Internet. In questa categoria di dati rientrano gli indirizzi IP o i nomi a dominio dei computer e dei terminali utilizzati dagli utenti, acquisiti automaticamente mediante l’uso di cookies tecnici o di log automatici. La finalità del trattamento è legata alla gestione tecnica del sito web e alla raccolta di dati analitici sul relativo traffico.
Dati forniti dagli interessati: anagrafica semplice (nome e cognome), dati di contatto (e-mail/PEC), codice fiscale. Tali dati, necessari alla corretta individuazione del segnalante, sono trattati per la ricezione e la gestione delle segnalazioni e per l’invio del relativo riscontro. In assenza del conferimento di tali dati, pertanto, l’Ufficio del Difensore non potrà ricevere la segnalazione. Si evidenzia che l’inoltro della segnalazione comporta l’acquisizione di tutti i dati personali, che seppur non richiesti, siano inclusi volontariamente dall’interessato nel testo della propria segnalazione.

### Base giuridica del trattamento
La base giuridica del trattamento dei dati personali è individuata nell’esecuzione del compito di interesse pubblico di cui all’art. 3-quinquies della legge 9 gennaio 2004 n.4 s.m.i. e all’art. 17 comma 1-quater del decreto legislativo 7 marzo 2005 n. 82 s.m.i. Codice dell’Amministrazione Digitale (CAD).

### Categorie di destinatari dei dati
AGID tratterà autonomamente i dati personali mediante il proprio personale incaricato. Sono destinatari dei dati personali, altresì, i fornitori di servizi tecnici e telematici, designati quali responsabili del trattamento.
AGID non trasferisce alcun dato personale a Paesi terzi o a organizzazioni internazionali.

### Periodo di conservazione dei dati personali
I dati forniti dal soggetto che ha presentato il reclamo sono trattati per il tempo necessario allo svolgimento dell’attività di gestione dello stesso reclamo (togliere il periodo evidenziato in blu nello screenshot ossia “fino alla sua conclusione”) e, in ogni caso, nel rispetto del Codice dei beni culturali di cui al D.Lgs. 42/2004.

### Diritti degli interessati
Gli interessati hanno il diritto di ottenere da AgID l’accesso ai propri dati personali, la rettifica o la cancellazione degli stessi, la limitazione del relativo trattamento, il diritto di opporvisi e il diritto alla portabilità dei dati, laddove ne ricorrano i presupposti.
Le richieste vanno rivolte ad AgID, contattando il responsabile della protezione dei dati.
Fatto salvo ogni altro ricorso amministrativo o giurisdizionale, gli interessati hanno il diritto di proporre reclamo al Garante per la protezione dei dati personali qualora ritengano che il trattamento dei propri dati violi il Regolamento.
AgID garantisce che non è prevista alcuna forma di processo decisionale automatizzato che comporti effetti giuridici sull’interessato.

### Cookie policy
I cookies sono piccoli file di testo che il sito web invia al browser dell'utente, ove vengono memorizzati per poi essere nuovamente trasmessi agli stessi siti alla visita successiva.
Il sito utilizza cookie tecnici e analitici all’unico fine di elaborare informazioni statistiche anonimizzate sull’uso del sito e per verificare il corretto funzionamento dello stesso; i dati di navigazione potrebbero essere utilizzati in vista dell’identificazione dell’utente solo nel caso in cui ciò fosse necessario per l’accertamento, da parte delle autorità competenti, di comportamenti illeciti.
L’utente può scegliere di abilitare o disabilitare i cookie, intervenendo sulle impostazioni del proprio browser di navigazione secondo le istruzioni rese disponibili dai relativi fornitori ai link di seguito indicati:

  - Chrome
  - Firefox
  - Safari
  - Internet Explorer
  - Opera

Aggiornamento: 13.11.2019
