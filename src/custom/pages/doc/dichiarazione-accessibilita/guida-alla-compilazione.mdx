---
breadcrumb:
  - label: Dichiarazione di accessibilità
    link: "/doc/dichiarazione-accessibilita"
  - label: Guida alla compilazione
    link: ""
---

# Guida alla compilazione

*Una [guida alla compilazione più completa](https://docs.google.com/presentation/d/e/2PACX-1vQlpFo_44Sz0bglB-_wb3aUM-gcjNKlN5wuRilEgtLH0y0ZKLKHUirnKUgCXbhVU4180hnZLN1IpQ5K/pub?start=false&loop=false&delayms=3000)
è disponibile anche come presentazione*.

Per compilare la **dichiarazione** di accessibilità è necessario aver già effettuato
una **valutazione** di accessibilità, un’autovalutazione effettuata direttamente dal
soggetto erogatore o una valutazione effettuata da terzi.

AGID ha messo a disposizione del soggetto erogatore un modello
di autovalutazione (allegato 2 delle Linee guida).

1. collegati alla pagina [https://form.agid.gov.it/](https://form.agid.gov.it/)
1. scrivi la denominazione della tua Amministrazione o il codice IPA
1. Se è la prima volta che compili la dichiarazione, seleziona l’opzione “desidero ricevere una chiave di
accesso”
1. Ti verrà inviata una chiave alfanumerica di accesso all’indirizzo di
posta elettronica del Responsabile della Transizione per il Digitale
1. Inserire la chiave di accesso ricevuta all’interno della pagina [https://form.agid.gov.it/](https://form.agid.gov.it/)
1. Nella nuova schermata, seleziona il link “Dichiarazione di accessibilità” o
“Accedi al Modulo” per procedere direttamente alla compilazione.
1. Procedere alla compilazione di tutti i campi del modulo
1. Al termine della compilazione di tutti
i campi del form è possibile salvare la bozza, per accedervi successivamente, o
pubblicare la dichiarazione nell’applicazione on line di AGID
1. Dopo aver selezionato il pulsante ”Pubblica” compare una finestra di dialogo contenente il
link da riportare nel footer del sito relativo alla dichiarazione, o nello store
dell’applicazione mobile
1. Il medesimo link viene inviato via mail all’RTD
1. Per completare il processo, il link deve essere pubblicato nel footer del sito
oggetto della dichiarazione, o nello store dell’applicazione
