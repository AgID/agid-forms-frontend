---
breadcrumb:
  - label: Dichiarazione di accessibilità
    link: "/doc/dichiarazione-accessibilita"
  - label: FAQ
    link: ""
---

# FAQ

## Accesso all’applicazione online	

### Come ottengo la chiave di accesso per entrare nell’applicazione online ?
La chiave di accesso viene inviata all’e-mail del Responsabile per la Transizione Digitale (RTD) indicata nel portale Indice delle Pubbliche Amministrazioni (indice IPA), pertanto verificarne la correttezza; qualora l’indirizzo email fosse sbagliato, fare l’accesso al portale indice IPA e modificarne i dati.

### Non è stata ricevuta la chiave di accesso per entrare nell’applicazione online https://form.agid.gov.it/ per procedere con la compilazione della Dichiarazione di Accessibilità.	
Verificare la correttezza dell’indirizzo email del Responsabile per la Transizione Digitale (RTD) sul portale Indice delle Pubbliche Amministrazioni (indice IPA), se sbagliato fare l’accesso al portale indice IPA e modificare i dati.

## Applicazione delle Linee Guida	

### I contenuti presenti in un’area riservata di un sito web o nella intranet sono soggetti a verifica?
I contenuti a cui si accede previa autenticazione devono comunque rispettare i requisiti di accessibilità. AGID può in ogni modo richiedere ai soggetti erogatori l’accesso ai contenuti di extranet o intranet. 

## Dichiarazione di accessibilità	

### Qual è la differenza tra parzialmente conforme e non conforme?	
Per parzialmente conforme si intende rispettata la maggior parte delle prescrizioni della norma o della specifica tecnica, seppure con qualche eccezione. Ciò significa che il sito o l’applicazione non sono ancora pienamente conformi e che devono essere adottate le misure necessarie per raggiungere la piena conformità.
Per non conforme si intende quando non è rispettata la maggior parte delle prescrizioni della norma o della specifica tecnica.

### Cosa si intende per data di "pubblicazione del sito”?	
Con data di pubblicazione di un sito web si intende la data in cui è stato ufficialmente reso disponibile online il sito web all’utenza destinataria, sia nel caso di un nuovo sito che di un intervento di aggiornamento strutturale al back end o front-end.

### Chi ha l’obbligo di pubblicare la dichiarazione di accessibilità?	
Sono tenute alla compilazione della Dichiarazione di Accessibilità tutte le Amministrazioni richiamate dall’art. 2 comma 2 del Codice dell’Amministrazione Digitale (CAD).

Si veda il paragrafo 1.4 - Soggetti Destinatari.

### Quando si applica l’onere sproporzionato?
Quando ricorre almeno uno dei seguenti casi:
1. un onere organizzativo eccessivo;
2. un onere finanziario eccessivo;
3. il rischio di non poter adempiere agli scopi prefissati.
4. rischio di pregiudicare la capacità di pubblicare le informazioni necessarie o pertinenti per i propri compiti e servizi.

Per approfondire si veda il capitolo 6 - Onere sproporzionato.

### La dichiarazione di accessibilità deve essere compilata e pubblicata per ogni sito web e per ogni applicazione web dell’amministrazione?	
Sì, per ogni sito web e applicazione si necessita di una dichiarazione di accessibilità.

### Come faccio ad essere sicura di aver redatto correttamente la dichiarazione di accessibilità?	
Per essere conformi al modello di dichiarazione a livello europeo è necessario utilizzare l'applicazione online di AGID.

### Quando deve essere prevista la figura del "Responsabile dei processi di integrazione" all'interno della PA?
Al fine di garantire un’efficace integrazione nell’ambiente di lavoro delle persone con disabilità, le amministrazioni pubbliche con più di 200 dipendenti, senza nuovi o maggiori oneri per la finanza pubblica e nell’ambito delle risorse umane, finanziarie e strumentali disponibili a legislazione vigente, nominano un responsabile dei processi di inserimento." (art. 39-ter del D.lgs n. 165/2001).

### La percentuale di spesa prevista nel piano di bilancio di previsione in materia di accessibilità deve far riferimento all'anno in cui la dichiarazione viene compilata/pubblicata?
La percentuale di spesa da riportare è da riferirsi all' anno corrente.

### Cosa si intende per software accessibile?	
Tecnicamente un software è accessibile quando è sviluppato nel rispetto dei requisiti previsti dalla norma tecnica EN 301549, ovvero possiede caratteristiche che consentono il suo utilizzo da parte di persone con disabilità in modo diretto, con personalizzazioni o con l'ausilio di tecnologie assistive.

## Difensore civico per il digitale	

### Cosa può fare il cittadino che rileva ulteriori casi di inaccessibilità rispetto a quelli presenti nella dichiarazione di accessibilità?	 
In prima istanza, chiunque può richiedere informazioni al soggetto erogatore utilizzando la procedura presente nella sezione "meccanismo di feedback" della dichiarazione di accessibilità pubblicata. Se il soggetto erogatore non risponde entro 30 giorni dalla ricezione della richiesta oppure risponde in modo insoddisfacente, chiunque può rivolgersi al Difensore civico per il digitale tramite l’apposito riferimento presente nella sezione "procedura di attuazione" della dichiarazione.

## Meccanismo di feedback	

### Cosa si intende per meccanismo di feedback?	
Il meccanismo di feedback è lo strumento messo a disposizione degli utenti per segnalare direttamente al soggetto erogatore i casi di inaccessibilità.

### Dove si trova il link per avere accesso al meccanismo di feedback?	
Il link per il meccanismo di feedback è presente all'interno della dichiarazione di accessibilità del sito web o dell'applicazione mobile dell'amministrazione.

## Modello di autovalutazione	

### Come stabilire la conformità ai requisiti di accessibilità di un sito o di un’applicazione mobile?	
Attraverso: 
- un’autovalutazione effettuata direttamente dal soggetto erogatore;
- una valutazione effettuata da terzi;
- una valutazione effettuata con il “Modello di autovalutazione”, reso disponibile online da AGID e riportato nell’Allegato 2 delle presenti Linee Guida.

In generale, è possibile desumere “la conformità”, “la parziale conformità” o la “non conformità” attraverso il conteggio dei punti di controlli soddisfatti e non (“Si/No”). 

## Modello di autovalutazione

### Come si desume la conformità di un singolo criterio?	
La conformità di un singolo criterio si basa sul campione di pagine ispezionate, il requisito è soddisfatto se tutte le pagine analizzate rispettano il punto di controllo.

### Nel caso di un sito web, le sezioni del modello di autovalutazione: 
- Generici
- ICT con comunicazione bidirezionale,
- ICT con funzionalità video,
- Documentazione e servizi di supporto,
- Ulteriori funzioni di accessibilità

### Vanno compilate e prodotte solo nel caso in cui nel sito siano presenti le funzionalità a cui si riferiscono queste sezioni oppure vanno compilate e prodotte sempre e, in caso di assenza della funzionalità, va indicato come “non applicabili” ?
Vanno compilate solo le sezioni che competono le caratteristiche del sito web. Per tutte le altre che prevedono requisiti non applicabili, vanno contrassegnate come tali nel campo predisposto per l'intera sezione.

### Il modello di autovalutazione fornito da AGID, una volta compilato e utilizzato per redigere la Dichiarazione di Accessibilità, va successivamente reso disponibile all’Agenzia?	
Va conservato ed esibito solo su richiesta.

### Quali strumenti è possibile utilizzare per agevolare le verifiche di accessibilità?	

Di seguito alcuni strumenti open source per poter effettuare alcuni test di accessibilità:

- [Validatore W3C](http://validator.w3.org/)
- [Colour Contrast Analyzer](https://developer.paciellogroup.com/resources/contrastanalyser/) (tool da scaricare)
- [WebAIM](https://webaim.org/resources/contrastchecker/)
- Web Developer Toolbar: estensione per il browser
- Siteimprove Browser Extensions: estensione per il browser
- [Nvda Screen Reader](http://www.nvda.it/)
- Ulteriori strumenti sono elencati all’interno del sito del W3C alla pagina [https://www.w3.org/WAI/ER/tools/](https://www.w3.org/WAI/ER/tools/)

## Monitoraggio	

### Cosa si intende per “revisione sostanziale” del sito o dell'applicazione?	
Per revisione sostanziale si intende che l’amministrazione, previa un’analisi qualitativa, ha apportato modifiche di tipo strutturale, funzionale, tecnologico o di layout che potrebbero incidere sul rispetto dei requisiti di accessibilità.

## Onere sproporzionato

### Cosa si intende per “Onere sproporzionato”? 	
Per onere sproporzionato si intende una circostanza di fatto o di diritto che rappresenta, nei casi previsti dall’art. 3-ter, comma 2, legge n. 4 del 2004, una deroga alle prescrizioni fissate dalla stessa legge in materia di accessibilità che deve fondarsi esclusivamente su motivazioni legittime e adeguatamente giustificate.

### I tempi occorrenti per lo sviluppo di un sito pienamente accessibile possono costituire onere sproporzionato?
No, mai, in quanto non rientra tra i motivi legittimi

### Sono previsti nuovi o maggiori oneri finanziari per l’attuazione degli obblighi previsti dalla normativa?
No, il soggetto erogatore deve far fronte ai nuovi adempimenti con le risorse umane, strumentali e finanziarie disponibili a legislazione vigente. Tuttavia può tener conto di incentivi, agevolazioni e altri strumenti previsti a livello europeo, nazionale e regionale. 

## Responsabile per la Transizione Digitale (RTD)	

### Chi compila il modello della dichiarazione di accessibilità?
Il Responsabile per la Transizione Digitale (RTD) nominato dalla PA, i cui riferimenti devono essere inseriti sul portale Indice delle Pubbliche Amministrazioni (IndicePA). L'RTD riceverà tramite email le credenziali per collegarsi all'applicazione online di AGID. 

### Chi è responsabile di quanto indicato nella dichiarazione di accessibilità?	
Il Responsabile per la Transizione Digitale (RTD)

### Se il Responsabile per la Transizione Digitale non è stato nominato, chi compila la Dichiarazione di Accessibilità?	
È necessaria la nomina del Responsabile per la Transizione Digitale e la pubblicazione della sua mail su IndicePA, al fine di poter ricevere le credenziali di accesso all'applicazione della dichiarazione.
